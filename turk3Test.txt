Kendisince bilinen bazı isimlere ilaveler
yapmaktan hoşlanmıştır. Destanın eski zamanlara ait kısımlarında
Orta Asya’nın Çin ile münasebetleri derin bir bilgiye dayandırılmıştır.
Bu bir kitaptan alınmamış, halkın hatırında yaşayan rivayetlerden
çıkarılmış olabilir. Đnal Yabgu zamanından önceki hanlara ait kısmının
ravilerin hafızasından ziyade, rivayetlere dayandığını gösteren izler
vardır. Oğuz’un seferleri arasında en dikkat çekeni Önasya (Đran,
Mezopotamya) seferidir. Togan’a göre bu fütühat Saka/Skit’lerin
Helen devletlerinin yaşadıkları zamanlarda yaptıkları geniş fütuhatı
aksettirmiş olacaktır.
Oğuz Destanı’nda bahis konusu olan hükümdarlar, şahıslar
hem Reşidettin hem de Ebulgazi Bahadır Han’ın verdiği bilgiler
çerçevesinde karşılaştırmalı olarak verilmiştir. Eser bir dizinle son
bulmaktadır.10
Mehmet Kaplan, 1979 yılında “Oğuz Kağan Destanı” adlı
kitabını yayımlar. Kitap, Önsöz ve altı bölümden oluşmaktadır.
Birinci bölümde destanın ne olduğu, dünyada bulunan önemli
destanlar ile Türk destanlarına değinilmiştir. Kaplan, destanı manzum
veya mensur, sözlü veya yazılı savaş ve kahramanlık hikâyeleri olarak
tanımlar. Milletler varlıklarını savaş ile korudukları için, kendilerini
kurtaran veya saadete ulaştıran insanların hatıralarını yüceltirler. Fakat
hayal gücü, tarihî hadiseleri o kadar değiştirir ki, aradan fazla zaman
geçmişse, bunlar tanınmaz hâle gelir. Bu bakımdan destanların önemi
tarihî hadiseleri aksettirmekten ziyade, eski çağlardaki insanların
inançlarını, hayata bakış tarzlarını ve kıymet hükümlerini ihtiva
etmesidir. Destanların aynı zamanda bir sanat eseri olarak da değeri
vardır.
Türkler tarihin en eski, en hareketli kavimlerinden biridir. Atı
ehlileştiren Türkler, yüzyıllar boyunca, Çin’e, Hint’e, Irak’a, Bizans’a
ve Avrupa’ya akın etmişler, buralarda kısa veya uzun ömürlü, küçük
veya büyük devletler kurmuşlardır. Türkler tarihin en eski destanî
kavimlerinden biridir. Oğuz boylarının milattan önce başlayan
savaşları, Oğuz Kağan etrafında teşekkül eden, yüzyıllar boyunca
sözlü edebiyatta yaşadıktan sonra yazıya geçen çeşitli destanların
konusunu teşkil etmiştir.