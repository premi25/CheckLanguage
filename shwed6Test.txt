Och hon sa: "Älskling, jag har aldrig gjort nåt så svårt, men jag kommer stanna kvar"
Jag började darra, jag kvävde ett skrik och hon bad mig: "Min kära var tyst"
Och far stod förstenad och blek som ett lik när han för sista gången blev kysst
Hennes skepnad blev mindre ju längre vi for, den vackra skepnaden, den mjuka hyn
Att förlora en mor – att förlora en mor! – är att förlora solen i skyn
I ett bagegeutrymme låg jag och min far, en gråtande pojke och man
Nu visste vi inte längre var vi var men vi viska till varann:
"Det ligger ett hus hemma i Dalarna vid Lilla Mojesjön
Där hör man lärkans sång i alarna, där blommar ros och rönn
Och i sjön ligger en eka som byggdes av din far
Där ser man löjan leka, där – står huset kvar"
Jag visste direkt att nånting var fel, när vi plötsligt bromsa in
Och när rösterna hördes blev jag alldeles stel, far tog min hand i sin
Och fastän jag inte fatta ett ord och fast jag ingenting kunde se
Kom allt tillbaka ifrån kriget i nord, det här var män från fiendens armé
Och jag ser än idag hur luckan slits upp, jag känner nattens oändliga köld