Föreståndaren för Musikhistoriska museet i Stockholm, doktor Tobias Nordlind, 
som forskat i vår nationalsångs historia, berättar att melodin till "Du gamla, 
du fria" i oförändrat skick är hämtad från en folkvisa med namnet "Olof Adelin", 
som upptecknats både i Västmanland och i Jämtland. Orginaltexten började med orden:

"Så rider jag mig genom sjumilaskog,
me`n andra så söteligen sova." 

I Finland lär melodin med den ursprungliga texten ännu leva kvar, 
och den kände musikforskaren professor Otto Andersson i Åbo har antecknat 
en mängd olika varianter av den. Från början tycks den dock ha varit varken 
svensk eller finsk; doktor Norlind anför vissa skäl för att visan egentligen 
skulle vara tysk, och framhåller även den tyska stilen i melodibildningen.
"Du gamla, du fria" - eller som det då hette: "Du gamla, du friska" - 
sjöngs med denna nu välkända text första gången vid en aftonunderhållning 
med nordisk folkmusik i Stockholm den 18 november 1844. Sången kom ut året 
därpå i tryck, dock tydligen utan Dybecks medgivande. Den sångsamlingen, 
där den ingick, recenserade han nämligen med bl. a. följande ord som just 
gälla "Du gamla, du fria": 