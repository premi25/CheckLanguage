 Oğuzân ve Türkân’daki rivayetlere atlı göçebe destanı
havasına uymayan, belki Reşidettin’in bile bile eklediği hikâyeler
karıştırılmıştır. Uygurca Oğuz Kağan Destanı estetik bakımdan Tarih-i
Oğuzân ve Türkân’a nazaran daha üstün bir değer taşır. Fakat Dede
Korkut Kitabı ve Manas Destanı’na nazaran çok fakirdir.
A. Bican Ercilasun, Milli Folklor dergisinde “Oğuz Kağan
Destanı Üzerine Bazı Düşünceler” adlı bir makale yayımlar.
Ercilasun, Memlüklü Türk tarihçisi Ed-Devâdârî’nin “Dürerü’t-Ticân
ve Gureru Tevârîhî’l Ezmân” adlı eserinde Tatarlarlardan bahsederken
şöyle naklettiğini ifade eder:
“Bu kavmin nereden çıktığını ve kendilerinden öncekileri
“Ulu Han Ata Bitigci” adlı kendi kitaplarından alarak zikredelim.
Onun manası, “ulu baba hükümdarın kitabı”dır. Bu kitabı evvelki
Türklerden Moğol ve Kıfçaklar tanırlar ve ona çok büyük hürmet
gösterirler. Nasıl ki, diğer Türklerde de Oğuznâme isimli bir kitap
vardır. Bunu elden ele gezdirirler. Đçinde başlangıçları ilk
hükümdarları zikredilir ki o da Oğuz’dur.”Ed-Devâdârî bundan sonra, Oğuznâme’de geçen Tepegöz
hikâyesini özet olarak verir. Ercilasun bu bilgilere dayanarak, burada
adı geçen Oğuznâme’nin eldeki Oğuz destanlarından hiçbirisi
olmadığını söyler. 