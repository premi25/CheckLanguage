Oğuz Kağan Destanı bugün elimizde bulunan eski Türk
destanlarının en önemlilerinden biridir. Bu destanın iki varyantının
bulunduğu iki yazılı kaynak vardır. Birincisi Paris Milli
Kütüphanesi’nde bulunan, Uygur yazısıyla yazılmış, eksik tek yazma
nüshadır. Bu nüsha ilk olarak Rıza Nur tarafından keşfedilmiştir. Đlmî
olarak 1932 yılında W. Bang ve R. Rahmeti [Arat] tarafından
Almanca olarak yayımlanmış, daha sonra 1936 yılında Oğuz Kağan
Destanı adıyla Türkçe olarak yayımlanmıştır. Aynı eseri Muharrem
Ergin Milli Eğitim Bakanlığı’nın çıkardığı 1000 Temel Eser
Serisi’nde yeni bir şekilde neşretmiştir. Oğuz Kağan Destanı’nın
ikinci önemli varyantı, Đlhanlı Devleti’nde sarayda önemli roller
üstlenmiş tarihçi ve doktor Reşidettin’in Farsça tarihine, farklı yazılı
ve sözlü kaynaklardan aktararak meydana getirdiği metindir. Bu
kitabın 1317 yılında, yazarın hayatta iken oluşturulmuş minyatürlü bir
nüshası Đstanbul Topkapı müzesindedir. Bu varyant Uygur yazısıyla
oluşturulmuş varyanttan oldukça farklıdır. XV. yüzyılda yaşamış olan
Yazıcıoğlu ile XVII. yüzyılda yaşamış olan Ebulgazi Bahadır Han,
Reşidettin rivayetlerini batı ve doğu Türkçelerine aktarmışlardır.
Reşidettin’in Farsça metnini en son Ord. Prof. Dr. Zeki Velidi Togan,
Türkçe’ye çevirmiş ve tarihî bakımdan ele almıştır.
Önemli Türk destanlarından biri olan Oğuz Kağan Destanı ile
ilgili birçok önemli araştırma yapılmıştır. Bu araştırmalar neticesinde
değerli kitaplar, makaleler yazılmış, okuyucuların hizmetine
sunulmuştur. Bu yazıda hususi olarak Oğuz Kağan Destanı’yla ilgili
yapılmış bazı çalışmalar tanıtılacaktır. Şüphesiz bugüne kadar Oğuz
Kağan Destanı’nı konu alan hayli çalışma yapılmıştır. Bu çalışmalarda
Oğuz Kağan Destanı ile birlikte farklı konular da ele alınmıştır.