FLYKTEN FRÅN SVERIGE SONGTEXT
Som en klagosång ljöd sirenens ljud, här kom det krig vi hade väntat på
Hela staden tycktes plötsligt stanna upp och andas ut den 5: e maj år 2032
Det har aldrig vart så tyst som denna försommarnatt, jag minns stillheten som igår
Som om vi fann varandra i insikten att denna stad var inte längre vår
Jag såg jaktplanen flyga lågt mot vår hamn, sen kom det värsta ljud jag har hört
Och min pappa lyfte upp mig i sin famn och sa: "Nu är varvet förstört"
Jag minns nätter i skyddsrum med fladdrande ljus, jag mins mäns och maskiners vrål
Jag minns gråtande kvinnor och raserade hus och en stank av bensin och stål
Vår angripare var en militär övermakt, det blev en effektiv invasion
För att undvika en fullständig slakt skrev vi snabbt på en kapitulation
Från Stockholm i öster till Götet i väst, ja i varenda större stad
Ställde segraren till med en hejdundrande fest och en gigantisk militärparad
Först trodde vi allt skulle vara som förr, vi behöll våran statsminister
Men snart började patrullerna gå dörr till dörr i jakten på terrorister
Vårt kvarter stank kroniskt och kvävande bränt, varje natt var det nytt som brann
Varje dag fick vi höra om någon vi känt som oförklarligt försvann
Och jag vaknade en natt av ett rasande dån, nu hade turen kommit till oss
Och min mamma skrek: "Vi måste härifrån, vi kan inte gömma oss, vi kan inte slåss!"