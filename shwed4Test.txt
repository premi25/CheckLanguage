Jag hade vart vaken under hela vår flykt, längre än någonsin förut
Men nu låg jag i baksätet stilla och tryggt, så somnade jag tillslut
Jag blev vaggad till ro av vår böljande färd, sjöngs till sömns av en brummande bil
Och jag vaknade igen till en främmande värld, vi hade sträckkört två hundra mil
Men istället för skogar och böljande fält låg här tätpackat och uppå rad
Skjul och baracker och tusentals tält som en snabbt ihopslängd stad
Det var som en bild ur en skrämmande dröm "Varför stannar vi här", frågade jag
Och mammas röst var både sorgsen och öm när hon sa: "Vi måste bo här ett tag"
Det var en stad utav hunger, en stad av köld, jag var mager och illa klädd
Det var en stad av våld, det var en stad av stöld, jag var nästan alltid rädd
Och vårt nya hem hade väggar av tyg – ett litet skjul, det var allt det var
Jag låg vaken om natten och lyssna i smyg på vad mina föräldrar sa
En natt hörde jag far sa: "Då är vi överens, snart kommer kriget vara ifatt
Det går en bergsväg till landets södra gräns och vi blir upphämtade i natt"
Sedan kom en militärpolis och han viskskrek: "Skynda på!"
Men sen såg han mig – och han verka frysa till is och sa: "Jag har bara plats för två"
Min mamma log, hon krama mig hårt, sen viskade hon nåt till min far