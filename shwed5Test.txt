Och vi sprang genom gränder och mörka kvarter, jag försökte att svälja min gråt
Genom parker och dungar och sen lyftes jag ner i en läckande segelbåt
Havet var svart och evighetsstort, i fjärran såg jag Göteborg
Och då insåg jag plötsligt vad vi hade gjort och jag grät utav lättnad och sorg
Det var den sista bild av mitt födelseland som jag någonsin såg
Men min mor och far tog mig i varsin hand, sen sa dom: "Kom ihåg…"
"Det ligger ett hus hemma i Dalarna vid Lilla Mojesjön
Där hör man lärkans sång i alarna, där blommar ros och rönn
Och i sjön ligger en eka som byggdes av din far
Där ser man löjan leka, där – står huset kvar"
Jag hörde hojtande hesa röster när vi sakta gick mot land
Jag såg en helt ny sol i öster och en bunt sedlar i pappas hand
Och jag lyftes i land av en rökande man som sa: "Din far og jej er kjent"
Sen bytte en bilnyckel och pengarna plats med varann och vi fick falska pass och dokument