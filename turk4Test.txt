Kitabın ikinci bölümü destan ile ilgili notlara ayrılmıştır. Örneğin Togan, “Karaşit yağı” sözünü şöyle
açıklar: “Qaraşit yağı sözü, Kara-şit denilen düşman demek olduğu gibi, Kara-şit Yavgu demek de
olabilir. Semerkant ve Fergane hükümdarlarına Ak-şit denilmişti. Bulgar ve Başkurtların
hükümdarlarına da Kara-şit denilmiş olacak. Şit kelimesi şad demek olacak, aslı Hindçe olmalı. “
Üçüncü bölüm destanın yazılış yeri ve tarihine ayrılmıştır. Togan, Oğuzlar’ın Almalık ve Balgaş
Gölü’nden şimdiki Kazakistan’ın merkezi kısmı olan Sarı-arga denilen yaylalara ve Borsug
Karakurum’una kadar uzanan sahada, zamanımızdaki Kazaklar gibi göçebe olarak yaşadıklarını ifade
eder. Togan, Oğuznâme rivayetlerinin çok evvelki zamanda oluştuğunu, Oğuz hükümdarları ile olan
bağlı kısımların, herhâlde milattan sonra dördüncü yüzyılda Ak-Hunlarla Kara-Hunların Gökçegöl-Van
Gölü arasında yerleştikleri zamanlarda, Salurların . yüzyıl başlarında Horasan’da Balhan Dağları
mıntıkasında ve Kuhistan’da yerleştikleri zamanlar arasında oluştuğunu söyler. Reşidettin kendisine
yazılı olarak verilen Tarih-i Oğuzan’ı değiştirmemiş, yalnızca Kur’an’dan ayetler, bazı tarihî kayıtlar,
Đran edebiyatından ve Şehname’den şiirlerle süslemiştir. Kendisince bilinen bazı isimlere ilaveler
yapmaktan hoşlanmıştır. Destanın eski zamanlara ait kısımlarında Orta Asya’nın Çin ile münasebetleri