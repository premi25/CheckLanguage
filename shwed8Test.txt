"Visan är med ytterst få förändringar i den harmoniska behandlingen alldeles sådan, 
som utgifvarna wid eller straxt efter aftonunderhållningarne i slutet af år 1844 på 
ett för tillställaren af nämnda aftonunderhållningar (alltså Dybeck själv) obekant 
sätt öfverkommit densamma. De högst medelmåttiga orden till denna visa, af utgifvarna 
öfversatta på en ännu sämre tyska, voro, så som endast för tillfället författade, 
aldrig emnade att i tryck allmängöras. Tilltaget lärer af hvarje rättänkande menniska ogillas."
Kontentan av Dybecks litet tillkrånglade utläggning är alltså den, 
att han skrivit texten utan tanke på publicering, kanske bara för att 
möjliggöra sjungandet av den vackra folkmelodin, vidare att han själv inte alls var 
nöjd med texten, samt slutligen att utgivarna av sångsamlingen "lånat" den från honom 
utan att be om lov. Sångsamlingen blev i alla händelser mycket spridd och omtyckt, och 
slutligen insåg til och med Dybeck, att han inte kunde kämpa emot den popularitet hans 
sång erövrat, utan tryckte av den - med den nu kända texten - i sin tidning "Runa", dock 
inte förrän så sent som år 1865. Melodin hade han i samma tidning publicerat tjugu år tidigare. 