Oğuz Destanı’nda bahis konusu olan hükümdarlar, şahıslar hem Reşidettin hem de Ebulgazi Bahadır Han’ın verdiği bilgiler çerçevesinde karşılaştırmalı olarak verilmiştir. Eser bir dizinle son bulmaktadır Bu bir kitaptan alınmamış, halkın hatırında yaşayan rivayetlerden çıkarılmış olabilir. Đnal Yabgu zamanından önceki hanlara ait kısmının ravilerin hafızasından ziyade, rivayetlere dayandığını gösteren izler vardır. Oğuz’un seferleri arasında en dikkat çekeni Önasya (Đran, Mezopotamya) seferidir. Togan’a göre bu fütühat Saka/Skit’lerin Helen devletlerinin yaşadıkları zamanlarda yaptıkları geniş fütuhatı aksettirmiş olacaktır. Mehmet Kaplan, 1979 yılında “Oğuz Kağan Destanı” adlı kitabını yayımlar. Kitap, Önsöz ve altı bölümden oluşmaktadır. Birinci bölümde destanın ne olduğu, dünyada bulunan önemli destanlar ile Türk destanlarına değinilmiştir. Kaplan, destanı manzum veya mensur, sözlü veya yazılı savaş ve kahramanlık hikâyeleri olarak tanımlar. Milletler varlıklarını savaş ile korudukları için, kendilerini kurtaran veya saadete ulaştıran insanların hatıralarını yüceltirler. Fakat hayal gücü, tarihî hadiseleri o kadar değiştirir ki, aradan fazla zaman geçmişse, bunlar tanınmaz hâle gelir