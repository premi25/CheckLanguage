Jag ser hur far flyger ut och gör sin väldiga kropp till en levande sköld
Och jag känner hur allting ger vika, jag hör hur bilen startar igen
Och när jag äntligen slutade skrika hör jag den ändlösa tystnaden
Jag har ingen aning om hur länge vi for, kanske en vecka kanske ett år
Jag låg stilla och drömde om far och mor utan ett ord och utan en tår
Och resan nådde sitt mål till slut, jag blev avsläppt i en liten by
Och chauffören visa mig vad som var österut, men nu var jag trött på att fly
På ett höloft gjorde jag mig förberedd, jag skulle aldrig vakna mer
Men jag frös inte längre, jag var inte rädd, när jag långsamt la mig ner
Då hörde jag plötsligt hur någon kom in, försiktigt titta jag fram
För första gången någonsin, hörde jag ordet: "Salam"
Jag bor än idag på den förlovade gård, här vill jag alltid stanna kvar
Där jag för snart tjugo år sen blev tagen i vård av min fostermor och –far
Jag är en kritvit man i ett gyllene land och mitt skinn blir ofta bränt
Och mina vänner skojar med mig ibland om min aningen svenska accent
Min fru är en duva och ett lejon i ett, hon har en skönhet som en demon
Och hon är tusenfalt älskad sen dagen hon gett oss vår underbara son
Han har sin faders hår, sin mors mörka hy, han ska snart fylla fem
Samma ålder som jag då jag tvingades fly från det som en gång varit mitt hem